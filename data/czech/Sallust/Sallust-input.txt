<autor>Gajus Sallustius Krispus
<titul>Katilinovo spiknutí
<text>Všichni lidé , kteří se snaží vyniknout nad ostatní živé tvory , mají se největším úsilím přičinit , aby neprošli životem nepovšimnuti jako dobytčata , jež příroda stvořila s tváří skloněnou k zemi a poslušná žaludku .
Vždyť naše celé bytí spočívá v duchu a v těle : duch vládne , tělo u nás spíše slouží , on je nám s bohy společný , ono se zvířaty .
Proto se mi zdá být správnější získávat slávu spíše prostředky ducha než tělesné síly , a protože život sám , z něhož se těšíme , je krátký , dokázat , aby památka naše trvala co nejdéle .
Neboť sláva bohatství a tělesné krásy je pomíjející a křehká , mravní a duševní zdatnost však je hodnotou po věky slavnou .
<odstavec>Byl mezi lidmi dlouho velký spor o to , zda vojenství prospívá více tělesnou silou či schopností ducha , neboť jako je před započetím nutna úvaha , tak je po úvaze třeba rychlého činu .
Je tedy obé samo o sobě nedostatečné a jednomu je třeba pomocí druhého .
<odstavec>Proto pěstovali na počátku králové - to byl totiž první název vlády ve všech zemích - rozličně jedni rozum , druzí tělesnou sílu .
Tehdy také probíhal lidský život bez tužeb a každý byl spokojen s tím , co měl .
Později však , když v Asii Cyrus a v Řecku Lacedaemonsti a Athéňané si začali podrobovat města a kmeny , v touze po vládě mít důvod k válce a vidět největší slávu v největší moci , tu teprve , v nebezpečích a nesnázích , se poznalo , že ve válce nejvíce zmůže duch .
Proto , kdyby se duševní schopnost králů a vládců uplatňovala v míru tak jako ve válce , byly by lidské poměry vyrovnanější a stálejší a neviděli bychom , jak to je strhováno sem a ono tam a jak se všechno mění a mate .
Vládu lze totiž snadno udržet těmi prostředky , jimiž byla původně získaná ; jakmile však na místo pracovitosti zahálka , na místo kázně a spravedlivosti chtivost a pýcha se vloudí , změní se vnější poměry zároveň s mravy .
Proto přechází vláda vždycky z méně dobrého na toho , kdo je nejlepší .
<odstavec>Co lidé dokážou , když vzdělávají půdu , plaví se a budují , vše závisí na jejich duševní zdatnosti .
Ale mnozí lidé , oddáni jídlu a spánku , procházejí životem jako nepozorní cestující , bez poučení a vzdělání ; těm opravdu je , proti přírodě , tělo pro rozkoš a duše břemenem .
Jejich život i smrt má u mne stejnou cenu , neboť o obojím se mlčí .
Vskutku však , podle mého mínění , ten teprve žije a má požitek ze života , kdo , zcela zabrán nějakým úkolem , se hledí proslavit vynikajícím činem nebo ušlechtilou dovedností .
<odstavec>Ale při velké rozmanitosti života vykazuje příroda každému jinou dráhu .
Je krásné činy prospívat států , také výmluvnost není nevítaná ; buď v míru nebo ve válce je možno stát se slavným .
Jak ti , kdo skutky vykonali , tak ti , kdo činy jiných popsali , bývají hojně chváleni .
Já však , byť se nedostává zdaleka stejné slávy tornu , kdo o činech píše , a tomu , kdo je vykonává , přece mám popisování skutků za zvláště obtížné : za prvé proto , že činy nutno slovy vystihnout , dále , že vytkneš-li nějakou chybu , většina to pokládá za projev nepřízně nebo závisti , když pak píšeš o velikém hrdinství a o slávě dobrých občanů , vyslechne každý lhostejně to , co by , jak soudí , sám snadno vykonal , co však je více , to má za vylhanou smyšlenku .
